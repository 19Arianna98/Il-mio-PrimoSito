<html>

<head>

<title> Pagina2 </title>

</head>

<body>

<h1> Benvenuti nella mia pagina web </h1>

<p> Schema Metrico: versi liberi, ma il quadrisillabo iniziale, e i trisillabi che lo seguono, formano, a coppie, due settenari.

Questa poesia è stata scritta quasi alla fine della guerra: è brevissima e interamente basata su una similitudine. Dice che noi tutti siamo come le foglie che stanno sugli alberi in autunno. La vita è fragile e precaria come le foglie in autunno!

Rivoluzione metrica di Ungaretti: una serie di enjambement (se fosse stata su due versi sarebbero stati dei versi settenari). La rivoluzione metrica consiste nelle parole chiave che accentuano il valore delle parole stesse, nell’andare a capo che crea delle cesure e delle pause. Un metodo che funge da malinconica riflessione e che emerge piano piano dall’animo del poeta. Troviamo, anche qui, che il titolo è parte integrante della poesia, in caso contrario non potremmo capire il senso della poesia stessa. Essa è costruita tutta su una similitudine tra una forma impersonale "si sta" riferita ovviamente ai soldati che implica anche l’inclusione del poeta, e "le foglie" degli alberi in autunno. Cadiamo come le foglie dagli alberi d’autunno noi soldati, fermati da una scheggia, da un proiettile. Il tema è quello della precarietà fisica e psicologica dei soldati costretti al fronte, di chi è appeso ad un filo tra la vita e la morte. Precarietà e fragilità dell’uomo di fronte al suo destino.

</br>

Figure retoriche
Enjambement: tra il primo e secondo verso.

</br>

Similitudine: come d'autunno.

</br>

Commento
È tra i componimenti più brevi di Ungaretti, un raro esempio di essenzialità e di purezza lirica. Le parole valgono non in sé, ma per le immagini che evocano, per la loro forza allusiva. Nelle poche, ma intensissime parole di questa brevissima lirica, è espressa la drammatica provvisorietà del vivere dei soldati in trincea.
La poesia fa un paragone tra le foglie in autunno ed i soldati in guerra: le foglie sono così deboli nella stagione autunnale che basta un lieve soffio di vento per farle cadere, mentre ai soldati basta un colpo di fucile per essere uccisi. In entrambi i casi le due vite sono attaccate a un filo rendendo meglio il concetto di precarietà della condizione umana durante la guerra.

La vita umana è fragile come le foglie: è un motivo molto presente già nella poesia antica (Omero, Mimnermo, Virgilio), medievale (Dante) e moderna (Shakespeare). Il poeta-soldato rinnova qui tale similitudine inserendola nel contesto della guerra e anche mediante lo stile. Una frase più semplice - riceve infatti una veste nuova e più ricca. Il poeta spezza la frase in quattro unità minime, ciascuna coincidente con un verso; altera poi la normale disposizione, mettendo in evidenza, attraverso un'inversione sintattica, le foglie. Tale elemento, collegandosi al titolo (Soldati) e al contesto (siamo nel 1918, sul finire dei combattimenti in Francia, cui Ungaretti partecipò), vuole rappresentare la condizione di precarietà fisica ed esistenziale degli uomini in guerra. </p>

<a href="index.html"> vai alla pagina </a>

</body>

<!--Pié di pagina -->

<footer>

<p> Copyright 2023 by Nome Sito Tutti i diritti riservati. </p>

</footer>

</html>